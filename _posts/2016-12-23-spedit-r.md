---
layout: letter
published: false
title: SPEDITÖR
---
## Hej,

Jag heter Ilona och arbetar idag som speditör med customer service och logistik på ett stort globalt företag, en tjänst jag haft senast 2013.

Nu känner jag att det är hög tid för mig att gå vidare och utvecklas på ett annat håll. Att få arbeta som speditör hos er låter både roligt och spännande, något jag tror skulle vara ömsesidigt berikande för både er och mig. Jag är van att jobba självständigt men känner att jag saknar kundfokuseringen i min nuvarande roll och tror då att denna tjänst skulle vara det jag söker.

Jag har bott och arbetat i Storbritannien ett par år, vilket innebär att jag pratar engelska flytande. Engelska är också det språk jag använder i min nuvarande tjänst, så det är ett språk jag behärskar väl i professionella sammanhang.

Under mina yrkesverksamma år har jag arbetat med väldigt varierande uppgifter, vilket gett mig både bredd och djup när det kommer till arbetslivserfarenhet. Men som en röd tråd i allt jag företagit mig löper arbetsglädje och en positiv livssyn, och en genuin vilja till problemlösning och nytt lärande, samtidigt som jag är noggrann och plikttrogen i allt jag gör.

Dessa drag hos mig tror jag också varit mest uppskattat hos mina arbetsgivare – samt min ambition att alltid göra mitt bästa. Men för att prestera bra och bli en uppskattad medarbetare måste man ju förstås själv hitta en drivkraft, arbetsglädje och energi – och den får jag av människor runt omkring mig, men också av att ha många bollar i luften och mycket att göra.

I flera av mina tidigare tjänster har jag därför också haft en roll som ”spindeln i nätet”, och jag fungerar mycket bra under stress. Det beror nog på att jag är flexibel och har en egenskap att ta dagen som den kommer – dyker det upp problem ser jag till att lösa dem under vägen – ja, man kan nog säga att det är min livsfilosofi över huvud taget.

Jag hoppas att ni vill träffa mig så att jag kan berätta mer om mig själv och vad jag kan, och jag är förstås väldigt nyfiken på att höra mer om tjänsten och prata med er om vad jag skulle kunna bidra med.

Med vänlig hälsning

Ilona Iliza Ray
